Öncelikle "sum_of_pandigital_products" değişkeni 0'a ilklendirilir, "pandigitalProducts" integer sayılar depolayacak bir bağlı liste oluşturulur. Çarpan, çarpılan ve sonuç toplam 9 basamaktan oluşacağı için çarpan ve çarpılan en fazla 4 basamaklı olabilir. 1'den 9999'a kadar indisi "i" olan bir for döngüsü açılır. Döngünün içerisinde i+1'den 9999'a kadar indisi "j" olan bir for döngüsü daha açılır. "product" değişkeni i*j'ye eşitlenir. Sayılar basamaklarına ayrılarak karakter dizilerine dönüştürülür ve i, j, product karakter dizileri birbirine eklenir, eklenme sonucu oluşan dizi "result" olsun. "result" dizisinin karakter sayısı 9 ise "result" dizisi "isPandigitalWithLength9" fonksiyonuna gönderilir. Burada sıralanır, ve "123456789" dizisiyle karakterleri aynı sırada olup olmadığı kontrol edilir. Eğer aynı sırada ise "result" bir pandigital sayıdır ve fonksiyon true döndürür, aynı sırada değilse fonksiyon false döndürür. Eğer fonksiyon true döndürürse "product", "pandigitalProducts" bağlı listesine eklenir.

Döngülerden çıktıktan sonra "pandigitalProductsOnlyOne" isimli bir başka bağlı liste oluşturulur, çünkü "pandigitalProducts" bağlı listesinde birden fazla aynı "product" bulunabilir, for döngüsü ile "pandigitalProductsOnlyOne" listesine eğer bu listede yoksa "pandigitalProducts" listesinden sırayla elemanlar eklenir, "sum_of_pandigital_products" eklenen elemanlar ile toplanır. Döngüden çıkıldığında "sum_of_pandigital_products" değişkeninde istenen değer depolanmış olacaktır. Bu değer ekrana yazdırılır.
