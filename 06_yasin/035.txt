Burada öncelikle 1 milyon elemanlı bir boolean dizi açılıp her elemanına true atanır. 1'den 1 milyona kadar while döngüsü ile bakılır, ve bakılan eleman true ise "primes" bağlı listesine eklenir, o elemanın dizideki tam katları false yapılır. Sonra primes bağlı listesi üzerinde while döngüsü ile gezilir, elemanlar basamaklarına 10'a bölünerek ayrılır ve basamaklarında çift sayı veya 5 bulunan elemanlar listeden silinir, 2 ve 5 hariç. Bu silme işlemi basamaklar kaydırıldığında, çift sayı veya 5 olan basamaklar birler basamağına geldiğinde sayının "circularPrime" olmasını engellememesi için yapılır. Sonrasında bağlı listedeki elemanlara daha hızlı ulaşmak için bunlar "primesElected" dizisine atılır ve "circularPrimes" isimli bir bağlı liste oluşturulur.

For döngüsü ile "primesElected" dizisinde baştan sona gidilir. Döngünün indisi "i" olmak üzere, her iterasyonda "circularPrimes" bağlı listesinde i'inci indise ait elemanın olup olmadığına bakılır, varsa bir sonraki indise geçilir. Diğer durumda "numOfDigits" isimli değişkene i'inci elemanın basamak sayısı depolanır. "tmp_circulars" isimli boyutu "numOfDigits" olan bir dizi oluşturulur ve ilk değeri i'inci indise ait elemandır. Sonra i'inci indise ait elemanın basamakları kaydırılmış hallerinin de asal sayı olup olmadığı binary search ile "primesElected" dizisinde aratılır. Burada basamakları kaydırmak için "nextCircle" isimli fonksiyon kullanılır. Eğer kaydırılmış basamak değerli sayı asal ise "tmp_circulars" dizisine eklenir. "tmp_circulars" dizisine eğer basamak sayısı kadar eleman eklendiyse bu i'inci indise sahip asal sayının bir circular prime olduğu anlamına gelir ve "tmp_circulars" dizisinde halkadaki diğer asal sayılar da vardır. "tmp_circulars" dizisindeki elemanlar "circularPrimes" bağlı listesine kopyalanırlar.

"circularPrimes" bağlı listesinin elemanları içerisinde birbirinin aynı iki eleman olabilir, örneğin 11 sayısı basamak kaydırıldığında da kendisine eşittir, bu listedeki elemanlar da başka bir listeye her birinden bir tane olacak şekilde kopyalanır. Kopyalanan listenin eleman sayısı istenen değerdir.

"nextCircle" fonksiyonu içine aldığı sayının 10'a bölümünden kalanını tutar. Sayıyı 10'a tam sayı bölmesi yapar. Sonra da kalanı "10 üzeri basamak sayısı -1" ile çarparak sayıya ekler. Bu sayede basamaklar bir sağa kaymış olur.
