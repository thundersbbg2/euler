"generatePrimes" isimli bir fonksiyon oluşturulup 1 milyona kadar olan asal sayılar bir diziye atılır. "sum" değişkeni 0 olarak ilklendirilir. Asal sayılar dizisinin 7'den sonraki asal sayıları üzerinde for döngüsü ile gezilir, "isTruncatable" fonksiyonuna her iterasyonda bir asal sayı gönderilir ve fonksiyon true döndürürse bu sayı "sum" değişkenine eklenir. Döngüden çıkıldığında elde edilen toplam yazdırılır.

"isTruncatable" fonksiyonu asal sayı ve asal sayıların bulunduğu diziyi parametre olarak alır. İçeride while döngüsünde asal sayı 0 olana kadar 10'a tam sayı bölmesi yapılır ve her sonuç asal sayılar dizisinde aranır, bulunamazsa fonksiyon false döndürür, bulunursa döngü devam eder. Bu şekilde sayıya sağdan sola yaklaşılmış olur, eğer her sayı dizide bulunursa döngüden çıkılır, fonksiyon devam eder. Bir for döngüsü açılır, 1'den asal sayının basamak sayısına kadar döner, döngünün indisi "i" olsun. Her iterasyonda sayı 10 üzeri i'ye bölünür ve sonuç asal sayılar dizisinde var mı kontrol edilir, yoksa fonksiyon false değerini döndürür. Bu şekilde sayıya soldan sağa yaklaşılmış olur. For döngüsü boyunca bütün sayılar dizide bulunursa döngü true döndürür.
